
\chapter*{ಅನುವಾದಕನ ಬಿನ್ನಹ}

 ಶ‍್ರೀ ವಾಯುಪುರಾಣಾಂತರ್ಗತವಾದ “ ಮಾಘಮಾಸ ಮಾಹಾತ್ಮ್ಯೆ”ಯು ಅನೇಕ ಪ್ರಮೇಯಗಳಿಂದ ತುಂಬಿರುವ ಗ್ರಂಥ, ವಿಷ್ಣು ಸರ್ವೋತ್ತಮತ್ವ, ವಾಯುಜೀವೋತ್ತಮತ್ವ, ಆನಂದ ತಾರತಮ್ಯ, ಮುಂತಾದ ಅನೇಕ ಪ್ರಮೇಯಗಳನ್ನು ಈ ಗ್ರಂಥದಲ್ಲಿ ಕಾಣಬಹುದು. ಇದರೊಡನೆ ಮಾಘಮಾಸದಲ್ಲಿ ಸಾಧಕನು ಕೈಗೊಳ್ಳಬೇಕಾದ ಸತ್ಕರ್ಮಗಳು ಯಾವವು, ಅವುಗಳನ್ನು ಯಾವ ರೀತಿಯಲ್ಲಿ ಆಚರಿಸಬೇಕು, ಅವುಗಳಿಂದ ಬರುವ ಫಲ ಮುಂತಾದ ವಿಷಯಗಳು ಈ ಗ್ರಂಥದಲ್ಲಿ ನಿರೂಪಿತವಾಗಿವೆ. ದೃಷ್ಟಾಂತಗಳೂ, ಅನೇಕ ಕಥೆಗಳೂ ಸೇರಿ ಈ ಗ್ರಂಥವು ಕುತೂಹಲಜನಕವಾಗಿದೆ.

1980 ರಲ್ಲಿ ಮದರಾಸಿನ “ಶ‍್ರೀ ಮಧ್ವ ಸಮಾಜ”ದಲ್ಲಿ ಈ ಗ್ರಂಥದ ಪ್ರವಚನ ಮಾಡಿದೆ. ಮಂಗಳ ಮಹೋತ್ಸವವನ್ನು ಮಾಘಮಾಸದಲ್ಲಿಯೇ ತಿರುಕ್ಕೋಯಲೂರಿನಲ್ಲಿ ಶ‍್ರೀ ಶ‍್ರೀ ರಘೋತ್ತಮರ ದಿವ್ಯ ಸನ್ನಿಧಿಯಲ್ಲಿ ಆಚರಿಸಲಾಯಿತು.

ಇಂತಹ ತತ್ವ ಬೋಧಕ ಗ್ರಂಥವನ್ನು ಕನ್ನಡಕ್ಕೆ ನನ್ನ ಯೋಗ್ಯತೆಗೆ ಅನುಗುಣವಾಗಿ ಅನುವಾದಿಸಿ ಆಸ್ತಿಕಜನರ ಮುಂದೆ ಇಡುತ್ತಿದ್ದೇನೆ. ಇದರಲ್ಲಿ ಅನೇಕ ದೋಷಗಳಿರಬಹುದು. ಸಜ್ಜನರು ಅಂತಹ ದೋಷಗಳನ್ನು ಕ್ಷಮಿಸಿ, ಒಳ್ಳೆಯ ಅಂಶಗಳನ್ನು ಗ್ರಹಿಸಬೇಕೆಂದು ಪ್ರಾರ್ಥಿಸು\-ತ್ತೇನೆ. ಪ್ರಮೇಯ ಭಾಗಗಳ ವಿವರಣೆಯನ್ನು “ವಿಶೇಷಾಂಶ” ಎಂಬ ಶಿರೋನಾಮೆಯಲ್ಲಿ ಮಾಡಿ ಅನೇಕ ಪ್ರಮಾಣಗಳನ್ನು ನನ್ನ ಯೋಗ್ಯತೆಗೆ ತಕ್ಕಂತೆ ಉದಹರಿಸಿದ್ದೇನೆ.

ಈ ಗ್ರಂಥವನ್ನು ಜ್ಞಾನ-ಭಕ್ತಿ-ವೈರಾಗ್ಯಾದಿಗಳಿಂದ ಪೂರ್ಣರಾದ, ಸುಧಾದಿ ಗ್ರಂಥಗಳ ಪಾಠಪ್ರವಚನಗಳನ್ನು ನಲವತ್ತೈದು ವರ್ಷಗಳಿಂದಲೂ ನಿರಂತರವಾಗಿ ಮಾಡುತ್ತಿರುವ, ಪರವಾದಿಗಳಿಗೆ ಸಿಂಹದಂತೆ ಇರುವ, ಪರಮಪೂಜ್ಯರಾದ ಶ‍್ರೀ ಶ‍್ರೀ ಸತ್ಯಪ್ರಮೋದತೀರ್ಥ ಶ‍್ರೀಪಾದಂಗಳವರಲ್ಲಿ ಭಕ್ತಿಯಿಂದ ಅರ್ಪಿಸಿದ್ದೇನೆ.

\newpage

ಈ ಗ್ರಂಥವನ್ನು ಪ್ರಕಟನೆ ಮಾಡುತ್ತಿರುವ ಶ‍್ರೀ ಮಧ್ವ ಸಮಾಜಕ್ಕೆ ನನ್ನ ಕೃತಜ್ಞತೆಗಳನ್ನು ಸಲ್ಲಿಸುತ್ತೇನೆ.

ಈ ಗ್ರಂಥದ ಎರಡನೇ ಭಾಗವು ಇನ್ನು ಕೆಲವು ತಿಂಗಳುಗಳಲ್ಲಿಯೇ ಹೊರ ಬರುತ್ತದೆ.

\begin{flushright}
ಸಜ್ಜನ ಸೇವಕ \\\textbf{ ಏರೀ ಸುಬ್ಬಣ್ಣಾಚಾರ್ಯ}
\end{flushright}

\begin{flushleft}
ಮದರಾಸು-33 \\ 10-9-1993
\end{flushleft}

\newpage

\begin{center}
\dev{।। श्रीः~।।}
\end{center}

ಜಗದ್ಗುರು ಶ‍್ರೀ ಮಧ್ವಾಚಾರ್ಯರ ಮೂಲ ಸಂಸ್ಥಾನ ಶ‍್ರೀಮದುತ್ತರಾದಿ ಮಠದ ಪರಂಪರೆಯಲ್ಲಿ ಈಗ ಪೀಠಾಧಿಪತಿಗಳಾಗಿ ವಿರಾಜಮಾನರಾಗಿರುವ, ದುರ್ವಾದಿಗಳಿಗೆ\break ಸಿಂಹಪ್ರಾಯರಾದ, ಜ್ಞಾನ-ಭಕ್ತಿ-ವೈರಾಗ್ಯನಿಧಿಗಳಾಗಿರುವ, ನಿತ್ಯದಲ್ಲಿಯೂ ಸುಧಾದಿ ಸಚ್ಛಾಸ್ತ್ರ ಪಾಠ, ಪ್ರವಚನಗಳಲ್ಲಿ ನಿರತರಾಗಿರುವ

\begin{center}
\textbf{ಶ‍್ರೀ ೧೦೦೮ ಶ‍್ರೀ ಸತ್ಯಪ್ರಮೋದತೀರ್ಥ ಶ‍್ರೀಪಾದಂಗಳವರ} \\\textbf{ದಿವ್ಯ ಸನ್ನಿಧಿಯಲ್ಲಿ} \\\textbf{ಅರ್ಪಿತ} 
\end{center}

\begin{verse}
\textbf{ಜ್ಞಾನಭಕ್ತ್ಯಾದಿವೈರಾಗ್ಯಸದ್ಗುಣಾಬ್ಧಿಂ ಯತೀಶ್ವರಮ್~।}\\\textbf{ಶ‍್ರೀ ಸತ್ಯಪ್ರಮೋದತೀರ್ಥಾಖ್ಯಂ ವಂದೇ ಜ್ಞಾನಾಭಿವೃದ್ಧಯೇ~।।}
\end{verse}

\emptypage

