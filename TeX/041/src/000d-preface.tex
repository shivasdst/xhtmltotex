
\chapter*{ಪ್ರಕಾಶಕರ ಮುನ್ನುಡಿ}

\begin{verse}
ನ ಮಾಧವಸಮೋ ದೇವೋ ನ ಚ ಮಧ್ವಸಮೋ ಗುರುಃ~।\\ ನ ತದ್ವಾಕ್ಯಸಮಂ ಶಾಸ್ತ್ರಂ ನ ಚ ತಸ್ಯ ಸಮಃ ಪುಮಾನ್~।।
\end{verse}

ಈ ಮಂತ್ರವಾಕ್ಯವನ್ನು ಧೈಯವಾಗಿಟ್ಟುಕೊಂಡು ಕಾರ್ಯಪ್ರವೃತ್ತವಾದ ಶ‍್ರೀ ಸರ್ವಜ್ಞಾ\-ಚಾರ್ಯ ಸೇವಾ ಸಂಘವು ತನ್ನ ಉದ್ದೇಶ ಸಾಧನೆಯಲ್ಲಿ ಹಿಂದೆ ಬೀಳದೇ ೬೯ ಸಂವತ್ಸರಗಳ ಸಾರ್ಥಕ ಸೇವೆ ಸಲ್ಲಿಸಿ ಭಾರತದಾದ್ಯಂತ ತನ್ನ ಹೆಸರನ್ನು ಆಸ್ತಿಕ ಭಕ್ತಾದಿಗಳ ಮನದಲ್ಲಿ ಅಚ್ಚಳಿಯದೇ ನಿಲ್ಲಿಸಿದೆ.

ಶ‍್ರೀಸರ್ವಜ್ಞಾಚಾರ್ಯ ಸೇವಾ ಸಂಘದ ಸ್ಥಾಪನೆಯಲ್ಲಿ, ಅದನ್ನು ಹುಟ್ಟುಹಾಕುವ ಪ್ರಮುಖ ಕಾರ್ಯವನ್ನು ಮಾಡಿದ್ದೇ ಅಲ್ಲದೇ ಅಮೂಲ್ಯ ಶಾಸ್ತ್ರಗ್ರಂಥಗಳಿಗೆ ಅನುವಾದ ಮಾಡಿ ಸಂಘದ ಹೆಸರನ್ನು ಓದುಗರ ಮನಸ್ಸಿನಲ್ಲಿ ಸ್ಥಿರವಾಗಿ ನಿಲ್ಲುವಂತೆ ಶ‍್ರೀ ಹರಿ- ವಾಯು- ಗುರುಗಳ ಅನುಗ್ರಹದಿಂದ ಸೇವೆ ಸಲ್ಲಿಸಿದವರು, ಸಂಸ್ಥಾಪಕರಾದ ಶ‍್ರೀ ಬಿ. ಭೀಮರಾಯರು. ಅವರು ನಮ್ಮ ಮಧ್ಯೆ ಇಂದು ಇರುತ್ತಿದ್ದರೆ ಅವರು ನೂರು ವರ್ಷ ಪೂರ್ಣಗೊಳಿಸುತ್ತಿದ್ದರು ಎನ್ನುವುದಕ್ಕಿಂತ, ಇಂದಿಗೂ ಅವರು ನಮ್ಮೊಂದಿಗೆ ಇದ್ದಿದ್ದರೆ ಅಮೂಲ್ಯ ಅನುವಾದ ಗ್ರಂಥಗಳ ಮುತ್ತು-ರತ್ನಗಳು ಆಸ್ತಿಕ ಓದುಗರಿಗೆ ಲಭ್ಯವಾಗುತ್ತಿತ್ತೆಂಬುದನ್ನು ಗಮನಿಸಿದಲ್ಲಿ ಅವರ ಅಗಲುವಿಕೆಯ ನಷ್ಟದ ಪ್ರಮಾಣವನ್ನು ಊಹಿಸಲೂ ಸಾಧ್ಯವಿಲ್ಲ. ಇಂಥಹ ಮಹಾನುಭಾವರ ಜನ್ಮಶತಾಬ್ದಿ ವರ್ಷಾಚರಣೆಯು ಶ‍್ರೀ ಚಿತ್ರಭಾನು ಸಂವತ್ಸರದ ಜೇಷ್ಠ ಶುದ್ಧ ಬಿದಿಗೆಯಂದು ಜರುಗಿದಾಗ ವಿಶೇಷವಾದ ಜ್ಞಾನಯಜ್ಞದ ಮೂಲಕ ಶ‍್ರೀಯುತರ ಜನ್ಮಶತಾಬ್ಲಿ ಆಚರಣೆ ಮಾಡಬೇಕೆಂದು ಶ‍್ರೀಸರ್ವಜ್ಞಾಚಾರ್ಯ ಸೇವಾ ಸಂಘವು ಸಂಕಲ್ಪ ಮಾಡಿತಲ್ಲದೇ ಶ‍್ರೀಹರಿ- ವಾಯು- ಗುರುಗಳ ಅನುಗ್ರಹದಿಂದ ಅವರ ತದ್ರೂಪದ ಪುತ್ಥಳಿಯನ್ನೂ ಸಹ ಸಂಘದ ಪ್ರವಚನ ಮಂದಿರದಲ್ಲಿ ಸ್ಥಾಪಿಸಿದ ಸಾರ್ಥಕ್ಯದ ಕಾರ್ಯ ನೆರವೇರಿತೆಂಬುದನ್ನು ತಿಳಿಸಲು ಹರ್ಷಿಸುತ್ತೇವೆ.

\newpage

ಶ‍್ರೀ ಭೀಮರಾಯರ ಜನ್ಮಶತಾಬ್ಲಿ ವರ್ಷಾಚರಣೆಯ ಅಂಗವಾಗಿ ದಿವಂಗತರಿಗೆ\break ಪ್ರೀತ್ಯಾಸ್ಪದವಾದ ಜ್ಞಾನಯಜ್ಞ ಕಾರ್ಯ ನಡೆಸಬೇಕೆಂಬ ಸಂಕಲ್ಪದಡಿಯಲ್ಲಿ ದಿವಂಗತರಿಂದ ಅನುವಾದಗೊಂಡು ಆಸ್ತಿಕ ಓದುಗರಿಂದ ಬೇಡಿಕೆಯಿದ್ದ ಸತ್ತತ್ವರತ್ನಮಾಲಾ ಮತ್ತು ಶ‍್ರೀ ವಿಷ್ಣುರಹಸ್ಯ ಗ್ರಂಥಗಳು ಒಂದೇ ಸಂಪುಟಗಳಲ್ಲಿ ಮರು ಮುದ್ರಣಕಾರ್ಯ ಮಾಡಿ ಆಸ್ತಿಕ ಓದುಗರಿಗೆ ತಲುಪಿಸುವಲ್ಲಿ ಶ‍್ರೀ ಹರಿ- ವಾಯು- ಗುರುಗಳು ಸಂಘದ ಪದಾಧಿಕಾರಿಗಳನ್ನು ಹರಸಿ ಸಂಕಲ್ಪದ ಕಾರ್ಯ ಕೈಗೂಡುವಂತೆ ಮಾಡಿದ್ದಾರೆಂಬುದು ಸಂಘದ ಪದಾಧಿಕಾರಿಗಳೆಲ್ಲರ ಸುಕೃತ ಎಂಬುದನ್ನು ತಮಗೆಲ್ಲಾ ನಿವೇದಿಸಿಕೊಳ್ಳುತ್ತಿದ್ದೇವೆ.

ಇದೇ ತೆರನಾಗಿ ದಿವಂಗತರ ಜನ್ಮಶತಾಬ್ಲಿ ಆಚರಣೆಯಲ್ಲಿ ಹಮ್ಮಿಕೊಳ್ಳಲಾದ ಜ್ಞಾನಯಜ್ಞ ಕಾರ್ಯದ ಅಂಗವಾಗಿ ದಿವಂಗತರಿಂದ ಹಲವಾರು ಗ್ರಂಥಗಳು ಅನುವಾದಗೊಂಡಿದ್ದು, ಅವುಗಳು ಬೇರೆ ಸಂಘ-ಸಂಸ್ಥೆಗಳಿಂದ ಪ್ರಕಾಶನಗೊಳಿಸಲ್ಪಟ್ಟಿದ್ದು, ಅವುಗಳು ಮರುಮುದ್ರಣವಾಗಿಲ್ಲವೆಂಬುದನ್ನು ಗಮನಿಸಿ, ದಿವಂಗತರು ಬೇರೆ ಸಂಘ-ಸಂಸ್ಥೆಗಳಿಗೆ ಅನುವಾದ ಮಾಡಿಕೊಟ್ಟ ಗ್ರಂಥಗಳ ಪ್ರಕಾಶಕರೆಲ್ಲರನ್ನೂ ಸಂಪರ್ಕಿಸಿ ಎಲ್ಲಾ ಗ್ರಂಥಗಳನ್ನೂ ಏಕಮಾಡಿ, ಸಂಘದಿಂದ ಮರು ಮುದ್ರಣಗೊಳಿಸಬೇಕೆಂಬ ಮಹತ್ಕಾರ್ಯವನ್ನು ಶ‍್ರೀ ಹರಿ- ವಾಯು-\-ಗುರುಗಳ ಅನುಗ್ರಹದಿಂದ ಸಂಕಲ್ಪಿಸಲಾಗಿದ್ದರ ಅಂಗವಾಗಿ ದ್ವಿತೀಯ ಹೆಜ್ಜೆಯಾಗಿ ಮದ್ರಾಸ್‌ನ ಶ‍್ರೀ ಮಾಧ್ವ ಸಮಾಜ ಇವರಿಂದ ಪ್ರಕಾಶಿಸಲ್ಪಟ್ಟ ಶ‍್ರೀ ನಾರಾಯಣ ಶಬ್ದಾರ್ಥದ ಪ್ರಕಾಶನದ ಹಕ್ಕನ್ನು ಗೌ।। ಕಾರ್ಯದರ್ಶಿಯವರ ಪತ್ರ ದಿ. ೨೨.೦೫.೨೦೦೨ ರ ಮೂಲಕ ಪಡೆದುಕೊಳ್ಳಲಾಗಿದ್ದು ಅವರ ಸೌಜನ್ಯತೆಗೆ ನಾವು ಕೃತಜ್ಞತೆಗಳನ್ನು ಅರ್ಪಿಸುತ್ತೇನೆ. ಈ ಗ್ರಂಥದ ಅನುವಾದವು ಶ‍್ರೀ ಭೀಮರಾಯರಿಂದ ಮಾಡಲ್ಪಡದಿದ್ದರೂ ಭೀಮರಾಯರ ಒಡನಾಡಿಗಳೂ, ಅವರೊಂದಿಗೆ ದಾವಣಗೆರೆಯಲ್ಲಿ ಶಾಸ್ತ್ರಾಧ್ಯಯನವನ್ನು ನಡೆಸಿದ ಶಿಷ್ಯರಲ್ಲಿ ಒಬ್ಬರಾದ ಶ‍್ರೀಯುತ ಏರೀ ಸುಬ್ಬಣ್ಣಾಚಾರ್ಯರು, (ರಿಟೈರ್ಡ್ ಗೆಜೆಟೆಡ್ ಪೋಸ್ಟ್ ಮಾಸ್ಟರ್), ಶ‍್ರೀ ಭೀಮರಾಯರ ಗರಡಿಯಲ್ಲಿ ಪಳಗಿದ್ದು, ಗ್ರಂಥದ ಅನುವಾದವು ಶ‍್ರೀ ಭೀಮರಾಯರ ಶೈಲಿ\-ಯಲ್ಲಿಯೇ ಇದೆ ಎಂಬುದನ್ನು ಸಂಘವು ಗಮನಿಸಿದ್ದಲ್ಲದೇ ಗ್ರಂಥವನ್ನು ಶ‍್ರೀ ಭೀಮ\-ರಾಯರಿಗೇ ಅರ್ಪಿಸಲಾಗಿರುವ ಬಗೆಗೆ ಗ್ರಂಥದಲ್ಲಿ ಒಂದು ಹಾಳೆಯನ್ನೇ ಮೀಸಲಾಗಿರಿಸಿರುವುದು ಶ‍್ರೀಯುತ ಏರೀ ಸುಬ್ಬಣ್ಣಾಚಾರ್ಯರು ಶ‍್ರೀ ಭೀಮರಾಯರ ಮೇಲೆ ಹೊಂದಿರುವ ಅಭಿಮಾನವನ್ನು ಸೂಚಿಸುತ್ತಿದ್ದು, ಅವರ ಶೈಲಿಯಲ್ಲಿಯೇ ಇರುವ ಈ ಗ್ರಂಥವು ಈ ಹಿಂದೆ ಸಂಘದಿಂದ ಆಸ್ತೀಕ ಭಕ್ತಾದಿಗಳಿಗೆ ತಲುಪಿಸಲಾಗಿದ್ದು, ಗ್ರಂಥಗಳು ಮುಗಿದು ಹೋದದ್ದ\-ರಿಂದ ಬೇಡಿಕೆ ಇದ್ದರೂ ಹಲವಾರು ಅಡಚಣೆಗಳಿಂದ ಮರು ಮುದ್ರಣಕ್ಕಾಗಿ ಪ್ರಕಾಶನದ ಹಕ್ಕನ್ನು ಪಡೆಯಲು ಪ್ರಯತ್ನಿಸಿರಲಿಲ್ಲ. ಶ‍್ರೀ ಭೀಮರಾಯರ ಜನ್ಮಶತಾಬ್ಲಿ ಆಚರಣೆಯ ಸದವಕಾಶ ಈ ಸುಸಂದರ್ಭವನ್ನು ಒದಗಿಸಿದ್ದು ನಮಗೆ ಅತೀವ ಹರ್ಷವನ್ನುಂಟುಮಾಡಿದೆ. ಈ ಸದವಕಾಶವನ್ನು ನಮಗೆ ಒದಗಿಸುವಲ್ಲಿ ಸಹಕರಿಸಿದ ಚೆನ್ನೈನ ಶ‍್ರೀ ಮಾಧ್ವ ಸಮಾಜದ\break ಗೌ।। ಕಾರ್ಯದರ್ಶಿ\-ಯವರಿಗೆ ನಾವು ವಿಶೇಷ ಕೃತಜ್ಞತೆಗಳನ್ನು ಸಲ್ಲಿಸುತ್ತೇವೆ. ಗ್ರಂಥದ ಅನುವಾದಕರಾದ ಶ‍್ರೀ ಏರೀ ಸುಬ್ಬಣ್ಣಾಚಾರ್ಯರು ವೃದ್ಧಾಪ್ಯದಲ್ಲಿದ್ದು ಚೆನ್ನೈನಲ್ಲಿ ವಾಸಿಸುತ್ತಿದ್ದಾರಲ್ಲದೇ, ಈ ಗ್ರಂಥವು ನಮ್ಮ ಸಂಘದಿಂದ ಮರುಮುದ್ರಣವಾಗಿ ಪ್ರಕಾಶಿಸಲ್ಪಡುತ್ತಿರುವುದಕ್ಕೆ ಸಂತೋಷ ವ್ಯಕ್ತಪಡಿಸಿ ಆಶೀರ್ವದಿಸಿರುವುದು ಪದಾಧಿಕಾರಿಗಳ ವಿಶೇಷ ಪುಣ್ಯವೆಂದು ಭಾವಿಸುತ್ತೇವೆ. ಶ‍್ರೀಯುತರಿಗೆ ಶ‍್ರೀ ಹರಿ- ವಾಯು- ಗುರುಗಳು ಅನುಗ್ರಹಿಸಿ ಆಯುರಾರೋಗ್ಯ ಭಾಗ್ಯಗಳನ್ನು ಹರಿಸ್ಮರಣಪೂರ್ವಕ ನೀಡಲಿ ಎಂದು ಶ‍್ರೀ ಭಾರತೀಶಾಂತರ್ಗತ ಶ‍್ರೀ ಹರಿಯಲ್ಲಿ ಪ್ರಾರ್ಥಿಸುತ್ತೇವೆ.

ಚೆನ್ನೈನ ಶ‍್ರೀ ಮಾಧ್ವ ಸಮಾಜ ಇವರಿಂದ ಪ್ರಕಾಶನದ ಹಕ್ಕನ್ನು ಶ‍್ರೀ ಸರ್ವಜ್ಞಾಚಾರ್ಯ ಸೇವಾ ಸಂಘವು ಪಡೆದಿರುವುದರಿಂದ ಈ ಬಾರಿ ಚೆನ್ನೈನ ಮಾಧ್ವ ಸಮಾಜದವರ ಮಾತು, ಮುನ್ನುಡಿ ಎಲ್ಲವನ್ನೂ ಉಳಿಸಿಕೊಂಡು ನಮ್ಮ ಈ ಮುನ್ನುಡಿಯೊಂದಿಗೆ ಯಥಾವತ್ ಮರುಮುದ್ರಣ ಮಾಡಿ ನಮ್ಮಿಂದ ಸಾಧ್ಯವಿದ್ದ ಕೃತಜ್ಞತೆಯನ್ನು ಶ‍್ರೀ ಮಾಧ್ವ ಸಮಾಜದವರಿಗೆ\break ಸೂಚಿಸಿದ್ದೇವೆ.

ನಮ್ಮ ಈ ಗ್ರಂಥದ ಮರುಮುದ್ರಣ ಕಾರ್ಯದಲ್ಲಿ ಈ ಗ್ರಂಥಕ್ಕೆ ಉಪಯುಕ್ತ ಮುನ್ನುಡಿಯನ್ನು ಬರೆದುಕೊಟ್ಟು ನಮ್ಮನ್ನು ಪ್ರೋತ್ಸಾಹಿಸಿರುವ ಸಂಘದ ಆತ್ಮೀಯ ಒಡನಾಡಿಗಳೂ ಆಗಿರುವ ವೇ~।। ಪಂ~।। ಶ‍್ರೀ ಮಣ್ಣೂರು ಗೋಪಾಲಾಚಾರ್ಯರಿಗೆ ಕೃತಜ್ಞರಾಗಿದ್ದೇವೆ.

ನಮ್ಮ ಸಂಘದ ಗ್ರಂಥ ಪ್ರಕಟಣೆಯ ಬೃಹತ್ ಕಾರ್ಯದಲ್ಲಿ ಇನ್ನೂ ಅನೇಕ ಗ್ರಂಥಗಳು\break ಬೆಳಕು ಕಾಣಬೇಕಾಗಿದ್ದು ಶ‍್ರೀ ಹರಿ- ವಾಯು- ಗುರುಗಳ ಅನುಗ್ರಹದೊಂದಿಗೆ ಆಸ್ತಿಕ ಭಕ್ತಾದಿಗಳ ಸಹಕಾರವನ್ನೂ ಅಪೇಕ್ಷಿಸುತ್ತೇವೆ.

ಈ ಗ್ರಂಥದ ಮರುಮುದ್ರಣಕ್ಕಾಗಿ ಸಂಘದಿಂದ ಪ್ರಕಾಶಿತ ಗ್ರಂಥಗಳ ಅಭಿಮಾನಿಗಳಾದ ಠಾಣೆಯ ವಾಸಿ ಶ‍್ರೀಯುತ ವಿ. ಎ. ಪೋಟ್ನೀಸ್‌ರವರು ರೂ. ೧೦೦೦-೦೦ ಗಳನ್ನೂ ಬೆಂಗಳೂರು ವಾಸಿ ಶ‍್ರೀ ಬಿ. ಜಿ. ಶ‍್ರೀನಿವಾಸಮೂರ್ತಿಯವರು ರೂ.೨೦೦೦-೦೦ ಗಳನ್ನು ಮತ್ತು ದಾವಣಗೆರೆ ವಾಸಿ ಶ‍್ರೀಯುತ ನರಸಿಂಹಮೂರ್ತಿ ಪಾಂಡುರಂಗಿ, ಇವರು ರೂ. ೫೦೦-೦೦ ಗಳನ್ನು ಸಂಘದ ಗ್ರಂಥ ಪ್ರಕಾಶನ ನಿಧಿಗೆ ಸ್ವಯಂಪ್ರೇರಣೆಯಿಂದ ಉದಾರ ದೇಣಿಗೆ ನೀಡಿದ್ದು, ಅದಕ್ಕಾಗಿ ಕೃತಜ್ಞತೆಗಳನ್ನು ಸಲ್ಲಿಸುತ್ತಾ ಜ್ಞಾನ- ಭಕ್ತಿ-ವೈರಾಗ್ಯಾದಿ ಸಕಲ ಇಷ್ಟಾರ್ಥ\-ಗಳೂ ಅವರ ಈ ಜ್ಞಾನಯಜ್ಞದ ಅಂಗವಾಗಿ ಶ‍್ರೀಯುತರೆಲ್ಲರಿಗೂ ದೊರೆಯಲಿ ಎಂದು ಶ‍್ರೀ ಭಾರತೀರಮಣ ಮುಖ್ಯಪ್ರಾಣಾಂತರ್ಗತ ಶ‍್ರೀ ಲಕ್ಷ್ಮೀನಾರಾಯಣನಲ್ಲಿ ಪ್ರಾರ್ಥಿಸುತ್ತೇವೆ.

ನಮ್ಮ ಸಂಘದ ಎಲ್ಲಾ ಪ್ರಕಟಣೆಗಳನ್ನೂ ಇಂದಿನವರೆಗೂ ಅಂದವಾಗಿ ಮುದ್ರಿಸಿ ಅಪಾರ ಅನುಭವವಿರುವ ಬೆಂಗಳೂರಿನ ಪ್ರಭಾ ಮುದ್ರಣಾಲಯದ ರೂವಾರಿಗಳೂ, ಸಂಘದ ಆಜೀವ ಸದಸ್ಯರೂ ಆಗಿರುವ ಶ‍್ರೀ ಡಿ. ಎಸ್. ಕೃಷ್ಣಾಚಾರ್ಯರು ಹಾಗೂ ಅವರ ಪುತ್ರರಾದ ಶ‍್ರೀ ಡಿ. ಕೆ. ವಾಸುದೇವ್‌ರವರ ವಿಶೇಷವಾದ ಶ್ರದ್ದೆಯನ್ನು ಅವರ ಮುದ್ರಣದ ಕೆಲಸಗಳಲ್ಲಿ ಕಾಣಬಹುದಾಗಿದ್ದು, ಅವರಿಗೂ ಕೂಡ ನಮ್ಮ ಕೃತಜ್ಞತಪೂರ್ವಕ ವಂದನೆಗಳನ್ನು ಸಲ್ಲಿಸುತ್ತೇವೆ.

ಸಂಘದ ಪದಾಧಿಕಾರಿಯಾಗಿ ಸೇವೆ ಸಲ್ಲಿಸುವಲ್ಲಿ ನನಗೆ ಸಹಕರಿಸುತ್ತಿರುವ ಸಮಿತಿ ಕಾರ್ಯದರ್ಶಿ ಹಾಗೂ ಎಲ್ಲ ಸದಸ್ಯರುಗಳಿಗೂ ನನ್ನ ಕೃತಜ್ಞತೆಗಳನ್ನು ಸಲ್ಲಿಸುತ್ತೇನೆ.

\vskip 1cm

\noindent
ಸ್ವಭಾನು ಸಂವತ್ಸರ ಚೈತ್ರಶುದ್ಧ ಅಷ್ಟಮಿ \hfill ಶ‍್ರೀ ಸರ್ವಜ್ಞಾಚಾರ್ಯ ಸೇವಾ ಸಂಘ\\ ಶ‍್ರೀ ಶ‍್ರೀ ಸತ್ಯಧ್ಯಾನತೀರ್ಥರ\hfill ಕಾರ್ಯಕಾರಿ ಸಮಿತಿ ಪರವಾಗಿ\\ ಆರಾಧನಾ ಶುಭ ದಿನ\hfill \textbf{ಟಿ. ಆರ್ ಹನುಮಂತರಾವ್ ಪದಕಿ}\\ ದಾವಣಗೆರೆ-೨\hfill ಅಧ್ಯಕ್ಷರು\\ ೧೦-೪-೨೦೦೩

\vskip 1.5cm

\begin{center}
2002-2003ನೇ ಸಾಲಿನ ಕಾರ್ಯಕಾರಿ ಸಮಿತಿಯ ಸದಸ್ಯರುಗಳು
\end{center}

\begin{longtable}{lcl}
ಶ್ರೀಯುತ ಹನುಮಂತರಾವ್ ಪದಕಿ & : & ಅಧ್ಯಕ್ಷರು \\
ಶ್ರೀಯುತ ಎನ್. ಎಸ್. ಸತ್ಯನಾರಾಯಣ & : & ಕಾರ್ಯದರ್ಶಿ \\
ಶ್ರೀಯುತ ರಾಘವೇಂದ್ರಾಚಾರ್ ಕಟ್ಟಿ & : & ಜಂಟಿ ಕಾರ್ಯದರ್ಶಿ \\
ಶ್ರೀಯುತ ಬಿ. ಮಾಧವರಾವ್ & : & ಸದಸ್ಯರು \\
ಶ್ರೀಯುತ ಡಾ।। ವಿ. ಕೆ. ಖಾರದ್ & : & ಸದಸ್ಯರು \\
ಶ್ರೀಯುತ ರಘುನಾಥರಾವ್ ರಾಮಧ್ಯಾನಿ & : & ಸದಸ್ಯರು \\
ಶ್ರೀಯುತ ಬಿ. ಆರ್. ಗುರುರಾಜರಾವ್ & : & ಸದಸ್ಯರು \\
\end{longtable}

