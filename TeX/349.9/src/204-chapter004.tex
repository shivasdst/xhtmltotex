
\chapter{ಧ್ಯಾನದ ಬಗ್ಗೆ ಕೊನೆಯ ತರಗತಿ}

(೧೯೦೦ರ ಮಾರ್ಚ್ ೨೬ರಂದು ಸ್ಯಾನ್ಫ್ರಾಂಸಿಸ್ಕೊದಲ್ಲಿ ನೀಡಿದ ತರಗತಿಯ ಟಿಪ್ಪಣಿ - ಫ್ರಾಂಕ್ ರೊಡ್ಹಾಮಲ್ ತೆಗೆದುಕೊಂಡುದು.)

ಮೊದಲನೆಯ ಅಂಶ ಆಸನ. ಬೆನ್ನುಮೂಳೆ ಮುಕ್ತವಾಗಿರುವಂತೆ ನೇರವಾಗಿ ಕುಳಿತುಕೊಳ್ಳಿ. ಮುಂದಿನ ಹಂತ ಪ್ರಾಣಾಯಾಮ. ಎಡ ಹೊಳ್ಳೆಯ ಮೂಲಕ ಉಸಿರನ್ನು ಎಳೆದುಕೊಂಡು ಬಲ ಹೊಳ್ಳೆಯ ಮೂಲಕ ಉಸಿರನ್ನು ಹೊರಬಿಡಿ. ಶ್ವಾಸಕೋಶವನ್ನು ಉಸಿರಿನಿಂದ ತುಂಬಿ ಅನಂತರ ಅದನ್ನು ಹೊರಗೆ ಬಿಡಿ. ಶ್ವಾಸಕೋಶದಿಂದ ಎಲ್ಲ ಅಶುದ್ಧ ಗಾಳಿಯನ್ನೂ ಹೊರಗೆ ಹಾಕಿ. ಆಳವಾಗಿ ಉಸಿರಾಡಿ. ದೇಹವು ಪ್ರಕಾಶ ಮಾನವಾಗಿದೆ ಎಂದು ಚಿಂತಿಸುವುದು ಮುಂದಿನ ಹಂತ. ಮುಂದಿನ ಹಂತವು ಮೂಲಾಧಾರದಲ್ಲಿ ಮನಸ್ಸನ್ನು ಏಕಾಗ್ರಗೊಳಿಸುವುದು - ಹೊರ ಭಾಗದಲ್ಲಿ ಅಲ್ಲ, ಸುಷುಮ್ನಾ ನಾಳದ ಮೂಲಕ ಅದರ ಕೆಳಭಾಗದಲ್ಲಿ ಮನಸ್ಸನ್ನು ಏಕಾಗ್ರಗೊಳಿಸುವುದು.

